<!DOCTYPE html>
<html lang="en">
<head>
    <title>The Watcher Journal</title>
    <meta charset="UTF-8">
    <meta name="viewport" content="width=device-width, initial-scale=1.0">

    <!-- Merriweather Font-->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merriweather:ital,wght@0,300;0,400;0,700;0,900;1,300;1,400;1,700;1,900&display=swap" rel="stylesheet">

    <!-- Inter Font-->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:ital,opsz,wght@0,14..32,100..900;1,14..32,100..900&display=swap" rel="stylesheet">

    <!-- Latest compiled and minified CSS -->
    <link href="https://cdn.jsdelivr.net/npm/bootstrap@5.3.3/dist/css/bootstrap.min.css" rel="stylesheet">

    <style>

        .black-bg {
            background-color: #161616;
        }

        .dark-bg {
            background-color: #0f0f0f;
        }

        p {
            text-align: justify;
            font-size: 18px;
            font-family: "Inter", sans-serif;
            color: #cfcfcf;
        }

        h1 {
            font-family: "Merriweather", serif;
            font-weight: 700; 
            font-size: 60px;
        }
        
        .article-container {
            max-width: 900px; 
            padding: 20px;
        }

        @media screen and (min-width: 700px) {
            .article-container {
                padding: 50px 100px;
            }
        }

        #goback {
            font-family: monospace;
            font-size: 40px;
            color: white;
            text-decoration: none;
        }

        body {
            /* background-image: url("../res/LIMINAL.png"); */
            background-repeat: repeat-y;
            background-size: 100%;
        }

    </style>

    

</head>
<body class="text-white">
    <div class="container-md article-container black-bg">
        <a href="../index.html" id="goback"><-</a>
        <h1>Cos'è il liminale</h1>
        <p>Liminale. Questa parola si è alquanto diffusa nella cultura popolare odierna, diventando virale da qualche anno con la diffusione delle Backrooms, ma cosa significa veramente?</p>

        <p>Le immagini che fanno riferimento a questo genere, se così si può definire, ritraggono ambienti quotidiani e consuetudinari che però percepiamo in modo inquietante. Si tratta solitamente di luoghi di transito, come corridoi, strade, atri di centri commerciali, ossia tutti quelli spazi che collegano mete di interesse, ma che non lo sono di per sé. Sono cioè dei non-luoghi. Tutti noi li percorriamo abitualmente, abbiamo familiarità con essi, eppure non li osserviamo mai con attenzione, essi non rimangono nella nostra memoria, o almeno non li ricordiamo con esattezza. </p>

        <p>Questo fatto porta il nostro cervello a riconoscere come familiare gli ambienti ritratti nelle suddette immagini, anche se in realtà non abbiamo mai visto quel determinato luogo dal vivo. E' una sorta di nostalgia quella che si prova, perché è dalla nostra infanzia che arrivano i ricordi più confusi e distorti. In quel periodo la nostra percezione del mondo è diversa, un corridoio o una piscina appare molto più vasto se a vederlo è un bambino alto a malapena un metro, e vediamo molte cose nuove, le quali rimangono sopite nella nostra memoria e ci procurano un senso di familiarità a decenni di distanza. E' lo stesso meccanismo che avviene nei nostri sogni: essi sono costruiti con vecchie e nuove memorie, con elementi distorti, senza senso, che però notiamo solo al risveglio, perché all'interno del sogno tutto appare come se ci fosse familiare, senza dubitare della sua veriticità.</p>

        <p>Tuttavia manca l'elemento horror alla nostra discussione, che caratterizza tutte queste immagini, nelle quali tutto appare sinistro, sbagliato, incongruo, sotto diversi aspetti, un po' troppo per essere semplice nostalgia. Innanzitutto questi non-luoghi sono spesso affollati nella realtà, immaginate una strada o il corridoio di una scuola, mentre nello spazio liminale rimaniamo solo noi e nessun altro. Il nostro cervello si aspetta di vedere delle persone ma, non essendoci nessuno, la familiarità di quel luogo si unisce all'aspetto sinistro, come se qualcosa non fosse corretto. Questo sentimento si può percepire anche nella realtà: provate ad andare di notte in città, dopo l'ora di chiusura dei bar, e vedrete deserte le strade che normalmente sono sempre zeppe di persone. L'illuminazione fioca e gli effetti grafici vintage fanno risaltare l'effetto di nostalgia e inquietudine perché ricordano un passato che ormai non è più presente, ma ciò che ha ancora più effetto sullo spettatore e che è iconico del liminale è l'assoluta irrealisticità degli spazi: anche se ritraggono ambienti quotidiani, essi vengono modificati in modo artificiale, operando sul mobilio, rendendolo minimo se non assente, e sull'architettura, con elementi ripetuti all'infinito in modi irregolari o con regolarità alienante. </p>

        <p>L'esempio più eclatante è proprio quello che ha dato il via alla diffusione di questo genere, ossia le Backrooms. Vengono ritratte come una dimensione parallela, su diversi piani dimensionali, a cui si può accedere oltrepassando in modo completamente casuale una parete o un pavimento. Nascono da un sogno collettivo che diverse persone si sono ritrovate a fare e che si sono organizzate creando una wiki in cui ognuno narrava cosa era presente in ogni piano. Un andamento analogo a quello della community degli SCP in cui, anche lì, vi è una libera redazione di SCP sempre nuovi da parte degli utenti. Nelle Backrooms si possono notare tutti gli elementi sopracitati caratteristici del liminale, basti anche solo guardare al primo piano: l'ambiente è un labirinto di pareti ricoperte da carta da parati gialla e vecchia, illuminato da lampade a fluorescenza sul soffitto, in cui il mobilio è assente e le dimensioni di corridoi e pareti sono assolutamente distorte, con il contrapporsi di grandi spazi e corridoi strettissimi, in cui oltretutto è possibile incontrare creature terrificanti. </p>

        <p>Immagini e video di questo genere sono accompagnati da alcuni brani caratteristici, che sottolineano ancora di più l'aspetto inquietante, e che a volte trasmettono un significato più profondo: è il caso dell'artista noto come The Caretaker, ossia il badante, e del suo album "Everywhere At The End Of Time", il quale riassume musicalmente il lento e inesorabile declino della mente di una persona affetta da demenza: l'artista parte da brani vecchi del secolo scorso, applicando distorsioni e manipolandole per accentuare la ripetitività dovuta alla perdita di memoria a breve termine, il rifugio nella propria giovinezza, la confusione della mente nel cercare di comprendere cosa sta accadendo e infine semplice rumore cosparso di distorsioni che non lascia spazio a memorie coerenti e che non si può chiamare neanche musica a questo punto dell'album; poi il silenzio. Anche qui ritorna il tema di quei ricordi che non riusciamo più a richiamare ma che ci procurano un senso di familiarità, come un anziano che non riconosce più suo figlio ma sa che l'aveva già visto prima. Il liminale è insomma l'apoteosi della memoria passata e distorta che ci procura nostalgia ma anche inquietudine.</p>
    </div>
</body>
</html>